<p>
Шиповият (S) белтък, който позволява на SARS-CoV-2 да влиза в клетките на гостоприемника, е една 
от основните мишени за потенциални ваксини и терапия. Нова мутация на позиция 614 в шиповия белтък 
прави вирусът значително по-заразен. Мутацията е открита в САЩ и в Европа.
</p>

<h1>Генетичен код</h1>
<p>
Всички живи същества на земята се управляват от техния генетичен код, който е записан
в гигантски полимерни биомолекули - ДНК и РНК. Основните градивни елементи на ДНК и РНК
молекулите се наричат <b>нуклеотидни бази</b>. Тези бази играят ролята на "букви", с които 
е написан генетичния код.
</p>
<p> 
Четирите РНК бази са аденин (А), урацил (U), гуанин (G) и цитозин (С). Последователност от 
3 бази се нарича <b>кодон</b>. Кодоните кодират аминокиселините, които от своя страна формират белтъци.
Кодоните на практика са „трибуквените думи“ на генетичния код. Важно е
да отбележим, че една аминокиселина може да бъде кодирана от няколко различни кодона. Например 
аминокиселината Глицин е кодирана от всички кодони, започващи с GG (GGU, GGC, GGA, GGG). Друга 
аминокиселина - Аспартат - се кодира от кодони GAC и GAU.
</p>
<p>
<img
    src="https://upload.wikimedia.org/wikipedia/commons/thumb/d/d6/GeneticCode21-version-2.svg/2560px-GeneticCode21-version-2.svg.png"
    width="500"
    frameborder="0"
    scrolling="no"
    >
</img>
</p>
<cite>
Схема на генетияния код на отделните аминокиселини. В централния кръг е показана първата база, 
от съотвения кодон. Вторият и най-външният кръг показават втората и третата база на кодона. 
Оригиналният файл е създаден от Коси Граматиков
</cite>


<h1>Мутации на Коронавируса</h1>
<p>
Мутациите във вирусите са много често срещани и са едно от основните доказателства за естествената 
еволюция. Така например, мутациите на грипните вируси,водят до появата на нови варианти на 
грип (и нужда от нови грипни ваксини) всяка година.
</p>
<p>
Грипните вируси мутират сравнително бързо, защото не притежават механизми за корекция
на грешки при репликация на РНК. За разлика от тях, Коронавирусът (SARS-CoV-2) мутира много
бавно, поради наличието на <a href="https://fitfortis.com/newsfeed/73f09ec6-6327-43f3-7a32-08d81e554566">
корегиращ ензим (NSP14)</a>. Като цяло, степента на мутация на Коронавирусът е по-ниска от 0,2%. До 
този момент на пандемията се наблюдават по малко от 20 устойчиви мутации.
</p>


<h1>Мутацията D614G</h1>
<p>
РНК на Коронавируса съдържа около 30000
нуклеотидни бази, които кодират 29 белтъка. 4 от 29-те белтъка са структурни и един от тях е шиповият 
белтък, който позволява на вируса да се закачи към клетката приемник и да проникне в нея.
</p>
<p>
На 2 юли британски учени в <a href="https://www.cell.com/cell/fulltext/S0092-8674(20)30820-5">
публикация в научното списание Cell </a> обявиха, че са идентифицирали 
доминантна вирусна мутация в 614-тия кодон шиповия белтък (глобална нуклеотидна позиция 23403). 
Мутацията, обозначена като D614G, показва мутирането на Аспартат (D) до Глицин (G). Независима 
научна група от Китай също публикува подобна
<a href="https://www.biorxiv.org/content/10.1101/2020.06.20.161323v1">статия</a>.
</p>
<p>
Мутацията D614G е резултат от замяната на нуклеотидната 
база Аденин с база Гуанин. Това води до преобразуването на кодонът GAC (който кодира аминокиселината 
Аспартат) във кодон GGC (която кодира аминокиселината Глицин).
Мутацията се е появила в Китай и в Германия в края на януари и от февруари е доминантната мутация на вируса.
В края на май повече <b>78% от всички варианти на вируса притежават мутацията</b>.
</p>
<p>
<img
    src="https://pbs.twimg.com/media/EUY9IIuUMAAb95E?format=jpg&name=4096x4096"
    width="800"
    frameborder="0"
    scrolling="no"
>
</img>
</p>
<cite>
Хронология на мутацията D614G.
Зелената стрелка показва местоположението на мутацията в генома на вируса.
Източник: <a href="https://nextstrain.org/ncov/global?c=gt-S_614&gmax=23873&gmin=23027">Nextstrain.org</a>
</cite>



<h1>Много по-заразен, но със подобен процент на смъртност</h1>
<p>
Мутацията D614G е свързана с по-високи вирусни натоварвания при пациенти със COVID-19. Мутацията прави
вирусът много по-заразен, което би могло да обясни защо нови инфекции избухнаха в някои региони, а не в
други региони със сходна плътност и характеристики.
</p>
<p>
В същото време няма значима връзка между мутацията и тежестта на заболяването, както и 
и крайния изход след хоспитализация.
</p>
<p>
Това не би трябвало да е изненада. По-заразните, по-малко фатални варианти на вируса са с по-голяма вероятност 
да бъде успешни в глобален план, от еволюционна гледна точка, защото не убиват своите приемници, преди да 
са имали шанс за разпространение.
</p>


<p align="center">***</p>
<h1>Препратки</h1>
<p>
<cite>The D614G mutation of SARS-CoV-2 spike protein enhances viral infectivity and decreases neutralization sensitivity to individual convalescent sera; <a href="https://www.biorxiv.org/content/10.1101/2020.06.20.161323v1">Published on June 20, 2020 in bioRxiv</a>.</cite>
</p>
<p>
<cite>Tracking changes in SARS-CoV-2 Spike: evidence that D614G increases infectivity of the COVID-19 virus; <a href="https://www.cell.com/cell/fulltext/S0092-8674(20)30820-5">Published on July 2, 2020 in Cell</a>.</cite>
</p>
<p>
<cite>Фото кредит: National Institute of Allergy and Infectious Diseases (NIAID)</cite>
</p>

